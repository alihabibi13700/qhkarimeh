<div class="vcard shadow mA10 mLRa w300">
 <img alt="siftal" src="https://qhkarimeh.ir/files/2/41-837878f1edfcfce521ab46ca1fde84f8.jpg">
 <div class="content">
 <a class="header">     <p>نام: محمدرضا</p>
 
 <p>نام خانوادگی: شهیدی پور </p></a>
 <div class="meta">نخصص ها:تفسیر ، علوم قرآنی  <br></div>
 <div class="desc">پست الکترونیک:mrshahidipour@yahoo.com </div>
 </div>
 </div>
<div class="msg primary"><b>زندگی‌نامه</b></div>

     <p>در سال ۱۳۳۷ هجری شمسی در یک خانواده روحانی در شهرستان قم دیده به دنیا گشودم. تحصیلات ابتدایی را در دبستان ملی مسعود گذراندم و در بیشتر سال‌ها شاگرد نمونه کلاس بودم. پس از گذراندن ششم ابتدایی با تشویق پدرم که روحانی برجسته‌ای است در سال ۱۳۵۱ وارد حوزۀ علمیه قم شدم و در مدرسه علمیه مرحوم آیت الله العظمی گلپایگانی مشغول به تحصیل ادبیات و زبان عربی و دروس مقدماتی حوزه گردیدم.</p>
     <p>از همان دوران  تحصیلات حوزوی، اشتیاق فراوانی نسبت به قرائت و حفظ قرآن کریم در خویش یافتم و در کنار تحصیل به فراگیری فنون قرائت و حفظ قرآن پرداختم و به فضل الهی موفق به حفظ کل قرآن کریم در مدت چهار سال (۱۳۵۲ ـ ۱۳۵۵) شدم و در مدارس حوزه به تدریس فنون قرائت قرآن پرداختم. ضمناً در جلسات قرائت قرآن نیز به تدریس قرائت و مفاهیم قرآن به جوانان مشغول بودم. در سال ۱۳۵۶ در مسابقات حفظ و قرائت قرآن که در سطح شهرستان قم در مسجد محمدیه سه راه موزه برگزار گردید، به عنوان استاد و داور قرآن، همکاری داشته‌ام. با پیروزی انقلاب شکوهمند اسلامی به رهبری حضرت امام خمینی (ره) که احیاگر ارزش‌های قرآنی در کشور ایران و جهان اسلام بود فعالیت‌های قرآنی شکل تازه‌ای به خود گرفت و فراگیر شد و با استقرار دولت جمهوری اسلامی در ایران، فعالیت‌های قرآنی در نهادهای انقلابی و مؤسسات علمی و حوزه و دانشگاه آغاز و رشد و توسعه یافت.</p>
     <p> اینجانب نیز در نهادهای انقلابی از جمله:<br></p>
     <p><b>سپاه پاسدار ان، </b></p>
     <p  ><b>بسیج،  <br></b></p>
     <p><b>جهاد سازندگی  <br></b></p>
     <p><b>اوقاف و امور خیریه  <br></b></p>
     <p><b>سازمان تبلیغات اسلامی  <br></b></p>
     <p><b>به تدریس فنون قرائت پردا  ختم.</b></p>

     <p><b>در سال ۱۳۵۹به دعوت سازمان اوقاف و امور خیریه به عنوان داور مسابقات سراسری حفظ و قرائت قرآن  <br></b></p>
     <p><b>و سپس در سال ۱۳۶۰ در مسابقات بین‌المللی حفظ و قرائت قرآن به داوری مشغول شدم،  <br></b></p>
     <p><b>که تاکنون ادامه دارد و سابقه اینجانب در داوری مسابقات بین‌المللی بالغ بر ۲۵ سال می‌باشد.  <br></b></p>
     <p><b>سابقه تدریس اینجانب در دانشگاه از سال ۱۳۶۳ تاکنون و افزون بر ۲۲ سال می‌باشد  <br></b></p>
     <p><b>و در دانشکده شهید محلاتی  <br></b></p>
     <p><b>دانشگاه آزاد اسلامی قم و اراک   <br></b></p>
     <p><b>دانشگاه قم پیام نور   <br></b></p>
     <p><b>دانشکده علوم قرآنی قم   <br></b></p>
     <p><b>و مجمع آموزش عالی پردیس قم به تدریس فنون قرائت مشغول می‌ب  اشم.</b></p>

     <p>اینجانب تاکنون در مسابقات قرآنی فراوانی به عنوان داور مسابقات شرکت داشته‌ام از جمله: 
     	<br>دانشگاه آزاد (قرآن و عترت) 
     <br>سازمان تبلیغات، 
     <br>نیروهای مسلح، 
     <br>ارتش، 
     <br>نیروهای انتظامی‌، 
     <br>سپاه پاسداران، 
     <br>مسیح،
     <br>جهاد دانشگاهى، 
     	<br>پیام نور، 
     <br>بنیاد شهید، 
     <br>بنیاد جانبازان، 
     <br>تربیت بدنى، 
     <br>فهرستی 
     <br>و سازمان اداره زندان‌ها 
     <br></span></p>
     <p><span style="font-size: 14px;">می‌باشد. <br></span></p>
     <p><span style="font-size: 14px;">بیشترین فعالیت اینجانب در کنار تدریس فنون قرائت، تربیت مربی قرآن بوده که با همکاری برخی نهادها از جمله:<br></span></p>
     <p><span style="font-size: 14px;">سازمان تبلیغات اسلامى،<br></span></p>
     <p><span style="font-size: 14px;">مرکز پژوهش‌های قرآن و عترت <br>و جهاد دانشگاهى <br></span></p>
     <p><span style="font-size: 14px;">و نهاد نمایندگی مقام معظم رهبری در دانشگاه‌ها انجام شد <br></span></p>
     <p><span style="font-size: 14px;">و حاصل آن به ترتیب مربیان برجسته و متعهد در سراسر نقاط میهن اسلامی ایران می‌باشد.</span></p>
<h2>تالیفات</h2>
     <p>اینجانب موفق به تألیف چند کتاب گردیدم که هر کدام متن درسی قرائت و تجوید قرآن در حوزه علمیه و دانشگاه‌ها از جمله دانشگاه آزاد اسلامی در سراسر کشور می‌باشد از جمله کتاب:
     	<br>روان‌خوانی و تجوید قرآن، همکاری جناب آقای علی حسینی 
     <br>و آموزش قرائت قرآن با همکاری آقای حسین اسدى.
     <br>نوشته دیگری که به سفارش مرکز جهانی علوم اسلامی انجام شده کتاب آشنایی با اصول قرائات می‌باشد که متن درسی طلاب علوم دینی غیرایرانی قرار گرفته است. 
     <br>توضیحات تحلیلی وقف و ابتداء در حاشیه مصحف به سفارش شواری عالی قرآن صدا و سیما انجام شده که در مراحل چاپ و نشر می‌باشد و برای قاریان قرآن بسیار لازم و ضروری می‌باشد
     <br>با توجه به این که عنوان درس قرائت قاریان برجسته جهانی اسلام را تهیه کرده‌ام که از جمله غنی ترین آرشیو تلاوت‌هایی قرآن در کشور به شمار می‌رود که شامل ده هزار تلاوت ۱۰.۰۰۰ می‌گردد که برخی از آنها در اختیار رادیو قرآن قرار گرفته و از آن رادیو پخش شده است این مجموعه در اختیار افرادی که در زمینه قبول قرائت تلاش می‌کنند قرار می‌گیرند و نیز در کلاس‌ها و جلسات آموزش قبول قرائات استفاده می‌شود.</p>
     <p> اینجانب عضو شورای عالی قرآن اوقاف و امور خیریه 
     	<br>و کارشناس تلاوت‌های قرآن در شورای قرآن صدا و سیما و عضو کمیسیون تحقق مرکز طبع و نشر قرآن کریم می‌باشم.
     <br>در گروه گزینش استادان قرآن در دانشگاه آزاد اسلامی عضو بوده
     <br>و در سال ۱۳۸۴ به عنوان خادم نمونه قرآن در زمینه آموزش و ترویج فرهنگ قرآنی معرفی گردیده و توسط رئیس محترم جمهوری اسلامی ایران جناب آقای دکتر احمدی‌نژاد مورد تقدیر قرار گرفته‌ام.
     <br>خداوند را بسیار شاکرم که توفیق خدمتگزاری به ساحت مقدس قرآن کریم را به اینجانب عنایت فرمود امید است لیاقت این عنوان را داشته باشم و از شفاعت قرآن و عترت در دو جهان بی‌بهره نباشم.</p>