<div class="vcard shadow mA10 mLRa w300">
 <img alt="siftal" src="https://qhkarimeh.ir/files/2/43-2b71add27d0b0d52e85384996a25b1ee.jpg">
 <div class="content">
 <a class="header">
 	<p>نام: حمید</p>
 <p>نام خانوادگی: صفار هرندی</p></a>
 </div>
 </div>
<div class="msg primary"><b>زندگی‌نامه</b></div>

     <p><b>در ۲۹ تیرماه، سال ۱۳۳۹ شمسی درخانواده ای روحانی در شهر تهران متولد شدم. پدرم برای امرار معاش از وجوهات شرعیه استفاده نمی کرد و هزینه زندگی را از پارچه فروشی که خود عهده دار مدیریت آن بود تأمین می نمود. او یکی از فقیرترین مناطق تهران را به عنوان پایگاه تبلیغ دینی(مسجد) برگزیده بود و مغازه خود را نیز در نزدیکی مسجد در نظر گرفته بود.<br></b></p>

<h2 >تحصیلات:</h2>
     <br>
     <p><b>تحصیلات ابتدایی را در دبستان قائمیه – که از مدارس غیر دولتی و تحت پوشش جامعه تعلیمات اسلامی بود- گذراندم. این مدرسه زیر نظر مرحوم آیة الله اشکوری و با مدیریت فرزند وی آقای فاضل اشکوری اداره می شد.<br>از آغاز دوره راهنمایی تا پایان دوره دبیرستان در مؤسسه فرهنگی علوی که از برترین مدارس تهران بود به ادامه تحصیل پرداختم.</b></p>
  <p><b><b>دانشگاهی:</b></b></p>
     <p><b>در سال ۱۳۵۷ همزمان با اوج گیری نهضت مردم مسلمان کشورمان به رهبری حضرت امام خمینی رضوان الله علیه به دانشگاه راه یافتم و در رشته علوم آزمایشگاهی مقطع کارشناسی(دانشگاه اصفهان) مشغول تحصیل شدم. در سال ۱۳۵۹ و پس از تعطیلی دانشگاه ها به علّت انقلاب فرهنگی، مدت کوتاهی در یکی از مدارس تهران به عنوان مربّی تربیتی به خدمت اشتغال داشتم.</b></p>
   <p><b><b>حوزوی: </b></b></p>
     <p><b>در سال ۱۳۶۳ تحصیلات خود را در حوزه علمیه قم آغاز نمودم. با توجه به این که در دوران تحصیلات دبیرستان و دانشگاه، در حاشیه دروس آکادمیک به تحصیل در علوم دینی نیز اشتغال داشتم.<br>در بدو ورود به حوزه قم، از فقه و اصول(شرح لمعه و اصول مظفر) آغاز به تحصیل نمودم.<br>دروس سطح را از خوان علم بزرگانی همچون حضرات آیات مرحوم اشتهاردی، مرحوم پایانی ، مرحوم صالحی مازندرانی و اعتمادی بهره بردم. در سال ۱۳۶۸ دروس مرحله سطح را به انجام رسانیده در درس خارج اصول حضرت آیة الله سبحانی و درس فقه مرحوم آیة الله فاضل لنکرانی شرکت نمودم.<br>همزمان، در مؤسسه در راه حق(به مدیریت آیة الله مصباح یزدی) به مدت ۴ سال به تحصیل در علوم اسلامی مشغول به تحصیل بودم.</b></p>
<h2>تألیفات: </h2>
     <br>
     <p><b>لازم به ذکر است که از سال ۱۳۶۳ تا سال ۱۳۷۱در درس های تفسیر حضرت آیة الله جوادی آملی حضور داشتم و دروس تفسیری ایشان از سوره حمد تا سوره انفال توسط اینجانب از نوار پیاده و در مواردی ویرایش شده که پس از گذشت سال های متمادی، هم اکنون تحت اشراف مؤسسه اسراء در قالب «تفسیر تسنیم» منتشر شده است. </b></p>
     <p><b>علاوه بر این، بخش قابل توجهی از دروس تفسیر موضوعی معظم له را نیز از نوار پیاده کرده ام که پس از ویرایش، بارها توسط نشر رجاء و نشر اسراء منتشر شده است.<br></b></p>
     <p><b><br></b></p>
<h2>فعالیت‌های فرهنگی، آموزشی، پژوهشی، اجرایی:</h2>
     <br>
     <p><b>۱. در دوران نوجوانی و جوانی، در حوزه قرائت و تجوید فعال بوده، حلقه تدریس داشته ام. در دوره دبیرستان با کتاب های اساسی علم قرائت مانند: التیسیر و النشر و شرح شاطبیه مأنوس بودم و با اصول قرائات آشنایی قابل توجهی داشتم.<br></b></p>
     <p><b>۲. در حوزه ترجمه و مفاهیم قرآن، قبل از پیروزی انقلاب به تدریس کتاب آموزش ترجمه قرآن مجید تألیف آقای مهندس بازرگان اهتمام داشتم.<br></b></p>
     <p><b>۳. در جامعة الزهراء و جامعة المصطفی(مرکز جهانی) سابقه تدریس در مواد ادبیات، تجوید، تاریخ اسلام، فقه، نهج البلاغة داشته ام.<br></b></p>
     <p><b>۴. از فعالان جنبش دانشجویی بوده ام خصوصاً در ایام شکل گیری انقلاب فرهنگی مدتی به عنوان نماینده انجمن اسلامی دانشگاه اصفهان در جلسات دفتر تحکیم شرکت می‌نمودم.<br></b></p>
     <p><b>۵. از سال ۱۳۶۲ تا سال ۱۳۸۶به عنوان سرناظر و سربازرس بعثه و ستاد حج سابقه خدمتگزاری داشته ام.<br></b></p>
     <p><b>۶. از سال ۱۳۷۲ تا سال ۱۳۷۴ از سوی سازمان حوزه ها و مدارس علمیه خارج از کشور به عنوان مدیر حوزه علمیه ماداگاسکار(مدرسه امام جعفر صادق علیه السلام) مشغول به کار بوده ام.<br></b></p>
     <p><b>۷. از سال ۱۳۷۴ تا سال ۱۳۷۷ در سازمان حوزه ها ومدارس علمیه خارج از کشور عهده دار مسؤولیت اداره شرق و جنوب آفریقا بوده ام.<br></b></p>
     <p><b>۸. از سال ۱۳۷۸ تا سال ۱۳۸۱ از سوی سازمان حوزه ها و مدارس علمیه خارج از کشور به عنوان مدیر حوزه علمیه ساحل عاج(معهد اهل البیت علیهم السلام) اشتغال به کار داشتم.<br></b></p>
     <p><b>۹. از سال ۱۳۸۲ تا کنون، در خدمت اساتید معظم آقایان محدث و علامی در حوزه ترجمه و مفاهیم قرآن کریم و معارف اهل بیت علیهم السلام اقداماتی بدین شرح انجام شده است:<br></b></p>
     <p><b>تدوین مجموعه آموزش ترجمه و مفاهیم در سه جلد و مصحف آموزشی (قرآن کریم ویژه آموزش ترجمه و مفاهیم قرآن کریم)، کتاب قرآن صاعد (آموزش ترجمه و مفاهیم تعقیبات، زیارات، ادعیه و مناجات ها) ، تهیه نرم افزار آموزشی گلواژه های وحی، برگزاری دوره های متعدّد تربیت معلم و مربّی آموزش ترجمه و مفاهیم قرآن و معارف اهل بیت علیهم السلام.<br></b></p>
     <p><b> ۱۰. از سال ۱۳۸۷ تا سال ۱۳۸۹ به عنوان معاون فرهنگی و آموزش دفتر نمایندگی مقام معظم رهبری در کشور سوریه  </b></p>
