<div class="vcard shadow mA10 mLRa w300">
 <img alt="siftal" src="https://qhkarimeh.ir/files/2/42-c2dfb672d7ba1d2c9f2e58810dc4ed7c.jpg">
 <div class="content">
 <a class="header"><p>نام: محمد </p>
 <p>نام خانوادگی: حاج ابوالقاسم </p></a>
 </div>
 </div>
<div class="msg primary"><b>زندگی‌نامه</b></div>

      <p>استاد محمد حاج ابوالقاسم متولد مشهد سال ۱۳۵۴ می‌باشند. از سال ۱۳۶۱ فعالیت قرآنی را آغاز نموده و در سال ۱۳۶۸ به صورت حرفه‌ای حفظ قرآن را شروع کرده و در سال ۱۳۷۲ حافظ کل قرآن شده‌ است. </p>
 <h2>تحصیلات:  </h2>
      <p><b>۱- حوزوی:  </b></p>
      <p>استاد محمد حاج ابوالقاسم از سال ۱۳۶۷ وارد حوزه علمیه قم شده و اکنون مدرک سطح چهار حوزه را دریافت نموده است. در حدود ۱۵ سال سابقه تدریس در مدارس حوزه علمیه را دارا بوده و تا کنون چندین مقاله در زمینه‌های مختلف فقهی و اصولی به رشته تحریر در آورده است.</p>
      <p><b>۲- دانشگاهی:</b></p>
      <p>وی در سال ۱۳۸۶ وارد دوره دکتری علوم قرآن و حدیث شده و هم اکنون در حال تدوین رساله دکتری در رشته علوم قرآن و حدیث می‌باشد و تا کنون چندین مقاله در زمینه‌های علوم قرآن و تفسیر به رشته تحریر در آورده است.</p>
 <h2>رتبه‌های بین المللی:</h2>
      <p>استاد دارای هفت رتبه بین المللی در مسابقات معتبر بین المللی قرآن در سطح جهان اسلام هستند که این تعداد رتبه نه فقط در ایران که در هیچ کشور دیگری مورد مشابه ندارد.موارد فوق به شرح زیر است: </p>
      <p>۱- نفر اول مسابقات بین المللی حفظ قرآن در ایران در سال ۱۳۷۴</p>
      <p>۲- نفر دوم مسابقات بین المللی حفظ قرآن در مصر در سال ۱۳۷۸</p>
      <p>۳- نفر دوم مسابقات بین المللی حفظ و تفسیر قرآن در عربستان در سال ۱۳۷۹</p>
      <p>۴- نفر اول مسابقات بین المللی حفظ قرآن در سوریه در سال ۱۳۷۵</p>
      <p>۵- نفر اول مسابقات بین المللی حفظ قرآن در لبنان در سال ۱۳۷۴</p>
      <p>۶- نفر چهارم مسابقات بین المللی حفظ قرآن در عربستان در سال ۱۳۷۳</p>
      <p>۷- نفر اول مسابقات بین المللی حفظ قرآن در سوریه در سال ۱۳۷۳</p>
 <h2>سوابق تدریس   <br></h2>
      <p>استاد محمد حاج ابوالقاسم بیش از ۲۰ سال است که در مراکز مختلف قرآنی در داخل و خارج کشور به ترویج و آموزش قرآن در زمینه‌های مختلف تفسیر و حفظ و تلاوت آن اشتغال دارد .</p>
 <h2>سوابق داوری  </h2>
      <p><b>۱- مسابقات سراسری: </b> تا کنون در بیش از پنج دوره مسابقات سراسری سازمان اوقاف و امور خیریه به داوری در زمینه حسن حفظ اشتغال داشته است. </p>
      <p><b>۲- مسابقات بین المللی: </b> ایشان تا کنون در مسابقات بین المللی در موارد زیر به عنوان داور و یا راهنما و ناظر شرکت نموده است:</p>
      <p>* مسابقات بین المللی جمهوری اسلامی ایران (چهار دوره)</p>
      <p>* مسابقات بین المللی الجزایر (یک دوره)</p>
      <p>* مسابقات بین المللی امارات (سه دوره)</p>
 <h2>فعالیت‌های قرآنی:</h2>
      <p>۱- پنج سال ریاست شورای اعطای مدرک به حافظان قرآن که با مصوبه شورای عالی انقلاب فرهنگی تشکیل شده است.  </p>
      <p>۲- عضو هیئت امناء سازمان دار القرآن الکریم</p>
      <p>۳- مدیر عامل مؤسسه قرآن و عترت نور الثقلین قم  </p>
      <p>۴- برنامه‌های متعدد رادیو وتلوزیونی (بیش از ۲۰۰۰ برنامه) کارشناسی پیرامون موضوعات مختلف قرآنی.  </p>
      <p>۵- حضور گسترده در فعالیتهای تبلیغی ترویجی قرآن در شهرهای مختلف کشور در طول سالیان متمادی  </p>
      <p>۶- حضور گسترده در فعالیت‌های تبلیغی و ترویجی در خارج کشور از جمله کشورهای عربستان، امارات، مصر، سودان، آفریقای جنوبی، موزامبیک، آلبانی، ترکیه، بحرین، الجزایر</p>
      <p>۷- عضو مشورتی سازمان اوقاف و امور خیریه در کمیته حفظ و دارای نقش مؤثر در تدوین آیین نامه‌های داوری  </p>
      <p>۸- تهیه چند لوح فشرده آموزش روش‌های حفظ که در تیراژ گسترده بین قرآنیان توزیع گردیده است. </p>