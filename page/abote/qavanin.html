     <p><b>امام سجاد علیه السلام لَوْ مَاتَ مَنْ بَیْنَ الْمَشْرِقِ وَ الْمَغْرِبِ لَمَا اسْتَوْحَشْتُ بَعْدَ أَنْ یَکُونَ الْقُرْآنُ مَعِی. <br></b></p>
     <p>‏ اگر همه مردم از مشرق تا مغرب بمیرند تا زمانی که قرآن با من باشد، از تنهائى نمی ترسم. مرکز قرآن و حدیث کریمه اهل بیت سلام الله علیها در راستای تحقق «روایت ثقلین» دوره‏های قرآنی و معارفی را در جوار جهان بانوی کرامت برگزار می‏نماید. قرآن ذکر خدای متعال است و همانطور گه خود فرمود «الا بذکر الله تطمئن القلوب» موجب آرامش دلهاست و اهل بیت عصمت و طهارت علیهم السلام قرآن‏ ناطقی هستند که دستیابی به «حیات طیبه» در گرو عمل به آموزه‏های روح‏بخش ایشان است. به شما تبریک می ‏گوییم که برای یافتن مسیر سعادت و خوشبختی به «حبل المتین» قرآن و اهل بیت علیهم السلام پناه آورده‏اید و حضور شما را در جمع فراگیران مرکز قرآن و حدیث خوش‏آمد می‏گوییم. لطفا هنگام ثبت نام به شرایط کلاس و توضیحات ذکر شده، دقت نمایید و کلاس را متناسب با شرایط مذکور انتخاب کنید. مرکز مسؤولیتی در قبال انتخاب اشتباه و خطای شما در ثبت نام ندارد.</p>
<h2><b>آیین‎نامه انضباطی  </b></h2>
     <p>مرکز مسؤولیتی در قبال انتخاب اشتباه و خطای شما در فرایند ثبت نام ندارد.</p>
     <p>۱. حضور فراگیر در تمام جلسات دوره الزامی است و در صورت بروز مشکل و ایجاد ضرورت، غیبت‌های وی نباید از حد مجاز بیشتر باشد؛ در غیر این صورت از لیست کلاس حذف و کمیسیون آموزشی – انضباطی نسبت به ادامه حضور او در کلاس، شرکت در آزمون و ... تصمیم ‏گیری خواهد کرد.</p>
     <p>۲. حد غیبت دوره‌ها به شرح زیر است، مشروط بر آنکه فراگیر بیش از ۳ غیبت متوالی نداشته باشد:</p>
     <p>کوتاه‏ مدت (دوره‏‌های ۳ تا ۲۰ جلسه): یک دهم جلسات دوره؛</p>
     <p>میان‌مدت (دوره‏‌های ۲۱ تا ۶۰ جلسه): یک‏ پنجم کل جلسات دوره؛</p>
     <p>بلندمدت (دوره‏‌های بیش از ۶۰ جلسه): سه چهاردهم جلسات ترم.</p>
     <p>۳. در احتساب غیبت‌ها تفاوتی میان غیبت موجه و غیرموجه نیست.</p>
     <p>۴. در صورتی که ۲ جلسه کلاس در یک روز تشکیل شود، هر روز غیبت ۲ جلسه محسوب خواهد شد.</p>
     <p>۵. هر گونه عدم حضور در کلاس درس و یا ترک آن، منوط به اخذ اجازه‌ی قبلی از کارشناس دوره است.</p>
     <p>۶. ترک کلاس درس و عدم مراجعه غیبت محسوب می‌شود.</p>
     <p>۷. هر مورد تأخیر بیش از ۲۰ دقیقه، یک غیبت محسوب می‌شود.</p>
     <p>۸. در صورت تکرار تأخیر بیش از سه جلسه متوالی، فقط در صورت تأیید کارشناس دوره، فراگیر می‌تواند در کلاس شرکت نماید.</p>
     <p>۹. فراگیران موظف به شرکت در تمامی آزمون‌‌های دوره اعم از کتبی و شفاهی (مهارتی) هستند.</p>
     <p>۱۰. در صورت غیبت در روز امتحان، فراگیر می‌تواند فقط یک بار مطابق ضوابط و در تاریخ مشخص شده در آزمون مجدد شرکت نماید.</p>
     <p>۱۱. در صورت عدم امکان حضور در آزمون، فراگیر حداقل یک روز قبل با کارشناس دوره و استاد هماهنگ نماید.</p>
     <p>۱۲. حضور کودکان در هر سنی، در کلاس ممنوع است و باید به مهد کودک سپرده شوند.</p>
     <p>۱۳. حضور اولیاء در کلاس کودک و نوجوان ممنوع است.</p>
     <p>۱۴. حضور در کلاس برای افرادی که نام آن‏ها در لیست کلاس ثبت نشده‏، ممنوع است و هرگونه حضور در کلاس، فقط با هماهنگی کارشناس دوره مجاز است.</p>
     <p>۱۵. انتقال و جا به جایی کلاس، فقط در هفته دوم برگزاری کلاس‌‏ها انجام می‏‌شود.</p>
     <p>۱۶. با تغییر شرایط، ممکن است زمان، مکان یا استاد کلاس اعلام شده، تغییر کند (به‏ ویژه در دوره‌‏های بلند مدت) و ثبت ‏نام در یک کلاس به منزله ثبات آن کلاس با همین شرایط تا پایان دوره نیست. بنابراین لازم است فراگیر خود را باشرایط مرکز هماهنگ نموده، در هر زمان مطابق برنامه اعلامی از جانب کارشناس دوره، در کلاس حاضر شود.</p>
     <p>۱۷. اگر چنانچه در هر زمان از دوره، نظر استاد یا کارشناس دوره، بر تغییر کلاس فراگیر و انتقال به دوره‌‏های دیگر، مناسب با شرایط آموزشی ایشان باشد، فراگیر ملزم به جا به جایی است.</p>
     <p>۱۸. گواهینامه پایان‌‏دوره فقط برای افرادی صادر می‏‌شود که در آزمون‏‌ها نمره قبولی کسب و نزد کارشناس دوره، درخواست گواهینامه خود را ثبت کرده باشند.</p>
     <p>۱۹. فرصت درخواست گواهینامه تا یک سال آموزشی بعد از اتمام دوره است و پس از این مهلت مرکز تعهدی نسبت به صدور آن ندارد.</p>
     <p>۲۰. هزینه دوره‌‏های بلند مدت مانند حفظ و مصحف به صورت ترمی (سه بار در سال همزمان با ایام ثبت نام) دریافت می‏گردد.</p>
     <p>۲۱. در صورت شرکت فراگیر در حداقل سه جلسه‏‌ی کلاس، شهریه کل ترم دریافت می گردد.</p>
     <p>۲۲. استرداد شهریه به صورت نقدی، به هیچ صورت، امکان‌‏پذیر نمی‌‏باشد و تنها به شرط اعلام انصراف به مسئول پذیرش، تا سه جلسه پس از شروع دوره، مبلغ شهریه جهت استفاده در دوره‏‌ی دیگر، برای فراگیر ذخیره و ثبت می‌شود.</p>
     <p>۲۳. در صورت انصراف پس از سپری شدن سه جلسه از دوره، هیچ وجهی مسترد نمی‌گردد.</p>
     <p>۲۴. تمام فراگیران مشمول آیین‌‏نامه‏‌ها و ضوابط مرکز می‏‌باشند.</p>
     <p><b>اللهم وفقنا لما تحب و ترضی  </b></p>